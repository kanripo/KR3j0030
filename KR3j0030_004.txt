# -*- mode: mandoku-view; -*-
#+TITLE: 近事會元
#+DATE: 2015-08-24 23:20:15.795196
#+PROPERTY: ID KR3j0030
#+PROPERTY: BASEEDITION WYG    
#+PROPERTY: JUAN 卷四
<pb:KR3j0030_WYG_004-1a>¶
欽定四庫全書¶
　近事㑹元卷四¶
　　　　　　　　　　　　宋　李上交　撰¶
　　霓裳羽衣曲¶
唐野史云明皇開元中道人葉法善引上入月宫時秋¶
上苦淒冷不能久留回於天半尚間仙樂及歸但記其¶
半曲遂篴中寫之㑹西京都督楊敬述進婆羅門曲與¶
其聲調相符遂以月中所聞為之散序因敬述所進為¶
<pb:KR3j0030_WYG_004-1b>¶
曲身名霓裳羽衣曲也又楊妃外𫝊云天寳四載七月¶
於鳯凰園册女道士楊氏為貴妃進見之日奏霓裳羽¶
衣曲注云明皇三鄉望女几山所作也又引劉禹錫詩¶
云三鄉陌上望仙山歸作霓裳羽衣曲又小說云術士¶
羅公逺導明皇入月宫聞之尤甚怪誕不足為證上交¶
嘗聞明皇洞曉音律必欲神其曲謂得於天上也或夢¶
寐所成亦非異事若云形體升天殆欺人也女几回而¶
作近之矣今又按樂苑云霓裳羽衣曲開元西涼府節¶
<pb:KR3j0030_WYG_004-2a>¶
度使楊敬述進在越調中又樂苑云婆羅門曲改霓裳¶
羽衣曲入大乞食調今之大食越調聲相近唯高一均¶
是二調俱可行之皆屬商也婆羅門曲大乞食調越調¶
雙調今時樂工盡知之其散序不復聞焉近年樂工穿¶
鑿不明越與大食俱屬商聲但見胡曲有仲吕商即林¶
鍾商也便就其調草為八拍曲破殊無和㑹諒其曲必¶
大也自唐憲宗時猶奏此曲今不𫝊者有以巢賊之後¶
泯然也無如白居易歌詩可証耳白詩云開元遺曲自¶
<pb:KR3j0030_WYG_004-2b>¶
淒涼况近秋天調見商又和元稹詩云我昔元和侍憲¶
皇曽陪内宴入昭陽千歌萬舞不可數就中最愛霓裳¶
舞舞時寒食秋風天玉勾欄下香案前案前舞者顔如¶
玉不著人間俗衣服虹蜺霞帔步搖冠花鈿瓔纍佩珊¶
珊娉婷似不任羅綺願聽樂懸行復止磬簫箏笛競相¶
攙撃擫吹弹聲迤邐(法曲之初衆樂不齊唯金石絲/竹次第聲發霓裳序初亦如此)散¶
序六奏未動衣陽臺宿雲慵不飛(散序六遍無拍故不/舞之野史云此是明)¶
(皇所得之聲/分為六序也)中序擘裂初入拍秋竹竿裂春水拆(中序/初有)¶
<pb:KR3j0030_WYG_004-3a>¶
(拍亦名拍序此後/乃進婆羅門曲也)飄然轉旋回雪輕嫣然縱送㳺龍驚¶
烟娥斂畧不勝態風袖低昻如有情上元㸃鬟招萼緑¶
王母揮袖别飛瓊繁音急節十二遍跳珠撼玉何鏗錚¶
(十二遍/而終)翔鸞舞了卻収趐唳鶴曲終長引聲(凡曲將終皆/聲拍促速為)¶
(霓裳之末長/引一聲也)君不見我歌云驚破霓裳羽衣曲又不見¶
我詩云曲愛霓裳未拍時由來能事皆有主楊氏創聲¶
君造譜(楊氏謂敬述創歌今/㣲之寄譜與樂天也)¶
　　胡渭州　伊州¶
<pb:KR3j0030_WYG_004-3b>¶
樂譜録云唐明皇天寳中西涼節度使蓋嘉運進¶
　　涼州　新涼州¶
唐明皇開元六年西涼州都督郭知運進又有新涼州¶
並在宫調上宫竊詳七宫有八涼州内正宫别有小涼¶
州亦曰碎宫涼州其慢遍中來七宫涼州中美聲聚而¶
為之此有似新涼州也又鄭&KR1654;𫝊信記云初郭知運進¶
此曲上召諸王便殿聽之曲終寧王不樂對曰此曲雖¶
佳臣有間焉夫音者始於宫商成於角徴羽莫不根襲¶
<pb:KR3j0030_WYG_004-4a>¶
於宫商也斯曲宫雜而少徴商亂而加暴宫君商臣也¶
宫不勝則君勢卑商有餘則臣事僭卑則偪下僭則犯¶
上落於忽微形於音聲播之於歌詠見之於人事臣恐¶
有播越之禍悖迫之患莫不兆於斯曲也上黙然後有¶
安史之亂¶
　　西涼州曲¶
唐幽閒鼓吹云元載子名伯和勢傾中外時閩帥寄樂¶
伎十人僅半嵗無因得進伺其門下弹琵琶人康崑崙¶
<pb:KR3j0030_WYG_004-4b>¶
得通伯和一試之盡遺崑崙矣先有和尚段善本者自¶
製西涼州崑崙求之不與至是以樂伎半贈之乃肯𫝊¶
焉今道調涼州是也¶
　　楊栁枝¶
唐穆宗時白居易長慶集云楊栁枝洛下小新聲也小¶
伎有善歌者可聽故試之云小伎攜桃葉新聲蹋栁枝¶
口動櫻桃破鬟低翡翠垂又别栁枝詩云兩枝楊栁小¶
樓中嫋娜多年伴醉翁上交按抒情詩集述白居易有¶
<pb:KR3j0030_WYG_004-5a>¶
數伎樊素善歌小蠻善舞嘗為詩曰櫻桃樊素口楊栁¶
小蠻腰居易年既高邁小蠻方豐艷因為栁枝詞以托¶
意曰一樹春風萬萬枝嫩於金色輭於絲永豐坊裏東¶
南角盡日無人屬阿誰及宣宗朝國樂工唱是詞上問¶
誰詞永豐在何處左右對遂因東使命取永豐栁二枝¶
植於禁中居易感上知名又為一章末句云定知今夜¶
天文裏栁宿光中添兩星¶
　　中和樂¶
<pb:KR3j0030_WYG_004-5b>¶
唐德宗貞元十四年二月一日中和節以雨雪改於二¶
月七日宴羣臣因奏上所製中和樂曲也¶
　　傾盃樂¶
唐太宗貞觀初内宴長孫無忌造此曲又樂府雜録云¶
唐宣宗善吹蘆管自製此曲有數拍不均上初捻管令¶
俳兒辛骨朏拍不中其節上瞋目顧之朏憂一日而卒¶
上交詳此二說恐先者是宫調後來宣宗轉於他調製¶
之也又明皇開元中亦用此曲每日輪馬三十匹舞之¶
<pb:KR3j0030_WYG_004-6a>¶
　　道調子¶
唐懿宗命樂工史敬約吹蘆管初弄道調上誤謂曲拍¶
之敬約隨其拍轉成此曲以隠其誤也¶
　　康老子¶
樂府録云唐富人唐康老子落托好與樂工㳺處家計¶
蕩盡而卒樂府嗟之遂製此曲¶
　　離别難¶
唐則天時士人陷寃獄有妻配入掖庭其本夫善吹蘆管¶
<pb:KR3j0030_WYG_004-6b>¶
乃撰此曲以寄哀情始名二郎神蓋取良人行第也畏¶
人知遂三易其名亦曰悲切子終號怨回鶻¶
　　如意娘¶
樂府雜録云唐則天撰之¶
　　君臣相遇樂¶
樂府録云唐明皇天寳中命譚淨眼等撰¶
　　雨淋鈴¶
樂府雜録云唐明皇自蜀反正樂人張野狐所製亦曰¶
<pb:KR3j0030_WYG_004-7a>¶
還京樂¶
　　夜半樂¶
樂府雜録云唐明皇入平内難正半夜斬長樂門關領¶
兵入宫剪逆人後造此曲¶
　　望江南¶
樂府雜録云始朱崖李太尉鎮浙西日為亡妓謝秋娘¶
所撰本名謝秋娘後改此名亦曰夢江南¶
　　荔枝香¶
<pb:KR3j0030_WYG_004-7b>¶
唐甘澤謠云天寳四載六月一日明皇驪山駐蹕㑹貴¶
妃誕辰上命小部音聲樂人長生殿奏新曲未有名㑹¶
南海貢荔枝因名其曲為荔枝香¶
　　奉聖樂曲¶
唐盧氏雜說云韋皋鎮西川進之也¶
　　春鸎囀¶
教坊録云唐高宗曉聲律因風葉鳥聲晨坐聞之命樂¶
工白鳴達寫之遂有此曲凡箜篌大絃未嘗鼔唯作此¶
<pb:KR3j0030_WYG_004-8a>¶
曲入鳥聲即弹之箏則移西柱向上鳥聲畢入急復移¶
如舊也¶
　　内教坊　雲韶府¶
唐高祖武德已來置於禁中以按習雅樂以中官一人¶
充使則天改為雲韶府神龍中復為教坊¶
　　大唐雅樂¶
唐太宗貞觀二年太常少卿祖孝孫斟酌南北樂考以¶
古音作為大唐雅樂以十二律各順其月旋相為宫制¶
<pb:KR3j0030_WYG_004-8b>¶
十二和之樂合三十一曲八十四調¶
　　改法曲為仙韶曲　仙韶院¶
唐文宗開成三年四改法曲為仙韶曲仍以伶官所居¶
謂之仙韶院¶
　　左教坊　右教坊¶
教坊録云唐明皇開元末西京右教坊在光宅坊左教¶
坊在延正坊右善歌左善舞蓋相習也¶
　　宜春院　十家　三國¶
<pb:KR3j0030_WYG_004-9a>¶
教坊録云女妓入宜春院謂之内人亦曰前頭人謂在¶
上前也骨肉得居教坊謂之内人家有請俸其得幸者¶
謂之十家故鄭嵎津陽門詩云十家三國増光輝是也¶
家雖多亦以十家呼之三國謂秦韓虢楊氏三夫人也¶
　　雲韶院¶
教坊記云宜春人為戯則以雲韶添之雲韶為宫蓋遼¶
柘枝達摩之屬謂之健舞¶
　　七德舞　破陣樂¶
<pb:KR3j0030_WYG_004-9b>¶
唐太宗貞觀元年宴日奏秦王破陣之曲蓋太宗在籓¶
為秦王時士庶軍人相與作之被甲持㦸象戰事上嘆¶
曰豈意今日登於雅樂朕雖以武功定天下終以文德¶
綏海内遂令虞世南等改製歌詞更名七德舞舞者至¶
一百二十人¶
　　胡旋舞¶
唐明皇天寳六載安禄山為上所寵加范陽節度使先¶
是康居國貢胡旋舞女爾後安禄山與楊妃俱言其藝¶
<pb:KR3j0030_WYG_004-10a>¶
傳之者不述舞態上交按白樂天歌詞云胡旋舞手應¶
弦足應鼔絃一聲雙袖舞左右轉不知疲千周萬匝無¶
己時又云胡旋女出康居徒勞東來萬里餘中原自有¶
能胡旋鬭妙爭能爾不如中有太真外禄山二人最是¶
能胡旋禄山胡旋迷君眼兵過黄河疑未反太真胡旋¶
感君心死棄馬嵬念更深從兹地軸天維轉五十年來¶
制不禁¶
　　舞馬¶
<pb:KR3j0030_WYG_004-10b>¶
唐明皇開元中三宴日諸樂戯外有舞馬三十疋為傾¶
杯樂曲奮首鼓尾縱横應節又施三層寳牀乗馬而上¶
抃轉如飛後安禄山亦將數匹而歸私習之其後田承¶
嗣代禄山舞馬尚存者一旦於櫪上聞鼔聲頓挫以舞¶
之廏人惡之舉篲以撃焉其馬尚謂怒其未妍妙因更¶
奮撃宛轉曲盡其態厮役告承嗣以為妖遂戮之而舞¶
馬絶¶
　　棃園弟子¶
<pb:KR3j0030_WYG_004-11a>¶
唐明皇開元二十年以聴政之暇詔太常樂工弟子三¶
百人為絲竹之戯音響齊發有一聲誤上必覺為正之號¶
皇帝弟子又云棃園弟子以置近院於林苑之棃園也¶
　　坐部　立部¶
唐高祖初登極後燕享因隋舊制用九部之樂其後分¶
為立坐二部¶
　　雅歌雜胡夷音　法曲¶
唐明皇開元二十五年太常卿韋縚令博士韋逌直太¶
<pb:KR3j0030_WYG_004-11b>¶
樂尚沖樂正沈元福郊社令陳䖍申懷操等銓叙前後¶
所用樂章為五奏付太樂習之時太常舊相𫝊有宫商¶
角徴羽讌樂五調歌各一奏縚又令元成更相整比為¶
七卷又自開元已來歌者雜用胡夷里巷之曲其元成¶
所集者工人多不能曉相𫝊謂之法曲也¶
　　曲破¶
唐𫝊載云天寳樂章多以邉地為名若涼州甘州伊州¶
之類是焉其曲之遍撃聲處名入破後其地盡為西畨¶
<pb:KR3j0030_WYG_004-12a>¶
所没破其兆也¶
　　羯鼓¶
唐羯鼓録云此樂出外夷以戎羯鼓故也其音主太簇¶
一均在都曇鼓荅臘鼓之下(都曇狀腰而小/者臘取楷鼔也)雞樓鼓之¶
上¶
　　搊琵琶¶
唐國史纂要異云貞觀中弹琵琶裴洛兒私撥用手今¶
日搊琵琶也¶
<pb:KR3j0030_WYG_004-12b>¶
　　古琵琶¶
酉陽雜俎云琵琶用鵾雞弦開元中段師名善本能弹¶
琵琶用皮弦賀懷智破撥弹之不能成聲¶
　　琵琶名¶
𫝊載云唐時漢中王瑀見康崑崙弹之曰琵聲多琶聲¶
少亦未可弹五十四弦大弦也自上而下謂之琵自下¶
而上謂之琶¶
　　賀老琵琶¶
<pb:KR3j0030_WYG_004-13a>¶
唐談賓録云賀老名懷智也¶
　　調啞鐘¶
唐太宗貞觀二年祖孝孫以隋用黄鐘一宫唯叩七鐘¶
餘五鐘虚懸不叩謂之啞鐘遂以旋宫之法皆遍叩之¶
無復虚懸也¶
　　雜戯弄孔子¶
唐文宗太和六年二月寒食上宴羣臣伶人弄孔子帝¶
曰孔子古今之師安得侮黷亟驅出之¶
<pb:KR3j0030_WYG_004-13b>¶
　　潑寒胡戯¶
唐則天神龍二年中宗即位後十一月御洛成樓始觀¶
潑寒胡戯至開元二年禁斷因張說奏也(胡人以水相/潑於寒月為)¶
(戯謂之乞/寒胡者)¶
　　雍州¶
高祖武德元年改隋京兆郡為雍州也¶
　　洛州總管府¶
唐高祖武德四年討平王世充改隋河南郡置洛州總¶
<pb:KR3j0030_WYG_004-14a>¶
管府也¶
　　神都¶
唐則天神龍元年改東都為神都¶
　　復東都¶
唐則天神龍元年改神都為東都¶
　　河南府¶
唐明皇開元二年改洛州為河南府¶
　　東京¶
<pb:KR3j0030_WYG_004-14b>¶
唐明皇天寳元年改東都為東京洛陽也¶
　　東都¶
唐高宗顯慶元年改洛陽宫為東都¶
　　西京¶
唐明皇天寳元年以京師為西京長安也¶
　　京兆府¶
唐明皇開元元年改雍州為京兆府¶
　　西京　南京　中京¶
<pb:KR3j0030_WYG_004-15a>¶
唐肅宗至德二載十二月改蜀郡為南京鳯翔為西京¶
西京為中京¶
　　開封府為東都　汴州為開封府　東都為西都¶
梁太祖開平元年四月以東都為西都即洛陽也¶
　　梁都汴¶
梁太祖於唐天祐四年四月登位國號大梁改元天平¶
元年都於汴¶
　　汴州衛為天寧宫¶
<pb:KR3j0030_WYG_004-15b>¶
晉高祖天福三年五月中丞張昭逺奏據前代行幸所¶
至皆立宫名遂改汴州衛城門為天寧宫¶
　　升汴州為東京¶
晉高祖天福三年十月升汴州為東京又改洛陽為西¶
京也¶
　　新東京諸門名¶
周世宗顯德五年五月改新東京諸門名也¶
　　總管府為都督府¶
<pb:KR3j0030_WYG_004-16a>¶
唐高祖武德七年改總管府為都督府也¶
　　行臺為都督府¶
唐高祖武德九年六月廢陜州道大行臺置洛州都督¶
府廢益州大行臺置益州大都督府¶
　　十道¶
唐太宗貞觀元年併省隋之州郡分為十道¶
　　分天下為十五道¶
唐高宗時平高麗百濟遼海已東皆為州縣俄而復叛¶
<pb:KR3j0030_WYG_004-16b>¶
不入提封景雲二年分天下州縣置二十四都督府以¶
統之議者以權重不便罷之元宗開元二十四年分天¶
下為十五道毎道置採訪使檢察非法如漢刺史之職¶
　　二十四都督府¶
唐睿宗景雲二年依前代故事分二十四都督府至其¶
年七月並停惟揚益并荆四大都督府長史階為三品¶
　　分五管　廣邕為二道¶
唐懿宗咸通三年正月勅廣南分道為五管屬嶺南廣¶
<pb:KR3j0030_WYG_004-17a>¶
邕二道¶
　　單于都䕶府¶
唐高宗麟德元年正月改交雲中都䕶府為單于都䕶¶
府官品同大都督府¶
　　安南都䕶¶
唐髙宗永隆二年八月改交州為安南都䕶府¶
　　築長安羅城(汴/)¶
唐高宗永徽四年十一月築長安羅城和顧百姓四萬¶
<pb:KR3j0030_WYG_004-17b>¶
一千人三十日畢功¶
　　作東京羅城¶
周世宗顯德二年四月新作京師羅城¶
　　郡為州　太守為刺史¶
高祖武德元年罷郡置州改太守為刺史也¶
　　郡為州　刺史為太守¶
唐明皇天寳元年改州為郡刺史為太守¶
　　郡復為州　太守復為刺史¶
<pb:KR3j0030_WYG_004-18a>¶
唐肅宗至德二年十二月詔復舊也¶
　　瓦橋關為雄州　益津關為霸州¶
周世宗顯德六年五月改也¶
　　蔡州¶
唐代宗寳應元年十月八日改豫州為蔡州避上諱也¶
　　麟州¶
唐明皇開元九年張說奏置以安党項¶
　　昇州¶
<pb:KR3j0030_WYG_004-18b>¶
周世宗顯德五年三月於上元縣置昇州¶
　　福州¶
唐明皇開元十二年改閩州為福州避文相類聲相近¶
也¶
　　廢麟州¶
唐明皇開元十四年廢麟州¶
　　清德軍¶
晉高祖天福六年八月改舊檀州為清徳軍¶
<pb:KR3j0030_WYG_004-19a>¶
　　明州¶
唐明皇開元二十六年分越州置明州¶
　　五丈河　蔡河¶
周世宗顯德六年二月發滑亳丁夫濬五丈河東流於¶
定陶入於濟以通青鄆運路又䟽蔡州以通陳潁¶
　¶
　¶
　¶
<pb:KR3j0030_WYG_004-19b>¶
　¶
　¶
　¶
　¶
　¶
　¶
　¶
　近事㑹元卷四¶
